# 6. Заклучок

Во рамките на овој дипломски труд беа воведени и разгледани два битни концепта ‒ Budge-PL како пример за програмски јазик и Budge-TP како пример за докажувач на теореми, кои се оригинален допринос на авторот.

Најпрво беа претставени формални системи и теорија на множества како алатки што служеа за претставување на пресметки и теореми. Потоа беше воведен програмски јазик директно инспириран од FRACTRAN - Budge-PL, заедно со негова имплементација во Python. На крајот, беше воведен докажувач на теореми инспириран од програмскиот јазик Prolog, заедно со неговата имплементација во Python, каде се покажа пример имплементација на неколку формални системи вклучувајќи го и програмскиот јазик Budge-PL.

Преку трудот се покажа поврзаноста со математиката и дека речиси сè се врти околу поедноставување на математичките изрази преку употреба на формални системи. Се покажа дека формалните системи имаат директна употреба во делот на развој на софтвер и се битни концепти бидејќи со претставувањето на системи на најниско ниво се овозможува нивно детално разбирање.
